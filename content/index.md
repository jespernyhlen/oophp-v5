---
title: "Min fina titel"
---
Min me-sida i kursen oophp
=========================

Detta innehåll är skrivet i markdown och du hittar innehållet i filen `content/index.md`.

[FIGURE src="image/me.jpg?w=400&a=0,0,0,0&cf&sharpen" class="right" caption="Ett självporträtt i något animerat format."]

Som du säkert förstått vid det här laget så är mitt namn Jesper Nyhlén. Jag är 25 år gammal och uppvuxen i Malung, en by i de djupa skogarna av Dalarna. Jag var ett aktivt barn och det medförde att jag under ungdomens år testade på de allra flesta sporter som går att testa. Dock fann jag även ett annat intresse allt efter att åren gick. Det var datorer och teknologi i allmänhet, vilket tog mig vidare till att studera teknisk linje på gymnasiet. Intresse till teknologi har alltid hållit i sig men i varierad grad.

De senaste åren har dock lusten på att komma ut i världen varit allt större. Det är fullt möjligt att mina första 18 år som bosatt i en kommun med knappt över 10 000 människor bidrog till det. Det medförde att jag de senaste 6 åren befunnit mig i Sverige en samlad tid på max ett par månader. Länder som Australien, Portugal, Indonesia och Norge kändes mer intressant för mig. Ett då nyfunnet intresse surfing gjorde det dock ännu lättare att söka sig på bort mot nya destinationer, för udda jobb och härliga möten med människor jag aldrig kommer att glömma.

Det senaste året kände jag att hjärnan kliade lite extra och skulle behöva ytterligare stimulans, eftersom jag inte studerat vidare efter gymnasiet. Jag tog mig i kragen och letade utbildningar som kunde passa mig. Webbutveckling och programmering väckte ganska snart mitt intresse och jag var snabbt inskriven på diverse kurser på internet för att se vad det handlade om. En ny värld öppnade sig och den var betydligt större än vad jag förväntat mig. Att det nu i 2019 finns dessa utbildningar via distans gjorde valet ännu enklare. Jag befinner mig nu i Sri lanka och har startat min utbildning på BTH, vilket gör att jag ser väldigt mycket fram emot min närmsta framtid.
