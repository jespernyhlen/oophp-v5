---
---
Redovisning kmom01
=========================

Detta är första mötet med objektorienterad programmering i PHP. Så till start har jag inte mycket att jämnföra i just PHP. Men den tidigare kursen oopython
gav ett första möte inom den objektorienterade biten och till första anblick ser det liknande ut. Vissa konstruktioner skiljer sig nog åt och kodstandarden/strukturen verkar skilja sig, men det ska nog inte vara några större problem.

Som första kursmoment flöt det på bra. programmeringen var inte allt för avancerad så det var mest att försöka överföra sina tidigare kunskaper och anpassa de till detta programmeringsspråk. Dock blir såklart skillnaderna större då vi använder annat ramverk och verktyg runt omkring, som även de måste samverka.

Uppgiften "Gissa numret" gick bra att genomföra. Det hade sina kluriga moment då vi återigen använder sessions och medel som vi tidigare brukat, så man fick friska upp minnet lite. Men det kändes som en rimlig uppgift för att återigen programmera i PHP, introduceras till den objektorienterade biten samt inkludera egna exceptions. Jag kände igen mycket av det Mikael sa i föreläsningen om svårighetsgraden. Det lät väldigt enkelt till en start och för att få det att "fungera". Men när man inte ville att använderan ska se brister och förhindra att det kunde falera blev det lite extra arbete. Med redirect och rätt värden hit och dit.

Efter att testat lite fram och tillbaka och inkluderat en redirect valde jag att spara alla post-värden samt korrekt nummer/antal försök i sessionen. Detta gjorde jag genom att mitt POST-formulär gjorde en redirect till "index_redirect.php" som tar emot post-värderna. Sedan lagras de i sessionen och går åter tillbaka till "index.php". Då har jag jobbat ifrån steget att en användare ska få ett meddelande om att posta formuläret igen och kan sedan bearbeta min data ifrån "index.php", som använder min session för att jobba emot min spelklass. Jag är helt säker på att min lösning inte är det mest optimala som den ser ut nu, men får jobba mer med den emot nästa kursmoment, den är iallafall i ett fungerande läge just nu.

Git och Github har vi somsagt bekantat oss med tidigare i designkursen och inga direkta överaskningar uppenbarade sig nu. Det var mest att färska upp minnet och komma in i det flödet som vi tidigare befunnit oss i. Men det känns bra att gå in i det ännu en gång då det verkar vara ett bra verktyg som de flesta utvecklare använder sig av och ett andra besök gör att det sätter sig tydligare.

Strukturen i ramverket kändes även det bekant. Vi grävde oss inte djupt in i detaljer i tidigare kurs, men det kändes som man fick en bra uppfattning ändå på vad som finns och en översikt när man nu ska navigera runt. "Ytan" känns inte lika skrämmande och det ska bli kul att få gå in något djupare hur det fungerar nu. När vi nu arbetat med flera ramverk kände man även möjligheten att börja likna de med varandra och får bara av det en liten annan inblick och förståelse hur det fungerar.

Mitt TIL för denna gång får helt enkelt gå till samverkan av objektorienterad programmering i ett nytt språk. Det är inga större saker vi åstakommit så långt men det är bra att se hur liknande programmering skiljer sig åt i de olika programmeringsspråk, även i de mindre detaljerna.
